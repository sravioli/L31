# Esercizi del 08/10/2021

## Esercizio 1 – Somma di due numeri

Dati due numeri interi \(a\) e \(b\), calcolarne la somma. Non è accettabile
come soluzione \(a + b\).

Prendiamo, ad esempio, due numeri \(5, 7\). Siamo in grado di sommare questi due
numeri utilizzando le dita della mano e il risultato è \(12\). Come è stato
ottenuto questo risultato? Incrementando di uno, tante volte il primo numero
quante volte è il secondo numero, ovvero \(5 + 1 + \cdots + 1\).

Il problema è stato appena risolto, è ora necessario descriverlo in modo tale
che chiunque sia in grado di comprendere le operazioni che sono state appena
effettuate, dunque:

```txt title="Somma, v1"
Prendere il valore di a
Prendere il valore di b
Incrementare a di 1
Decrementare b di 1
SE (b > 0) ANDARE a 3
risultato := a
```

Il precedente è un possibile metodo di risoluzione. È necessario notare che la
parola-chiave `ANDARE` è un termine bandito. Bisogna scrivere questa soluzione
in maniera differente.

<!-- markdownlint-disable MD046-->

!!! question "Cosa accadrebbe nel caso in cui \(a, b \geq 0\)?"

    Cambiare il valore di \(a\) non fa differenza, ma cambiando il valore di 
    \(b\) la soluzione potrebbe essere errata e quindi la procedura 
    restituirebbe un risultato diverso da quello atteso.

<!-- markdownlint-enable MD046-->

Quindi:

```txt title="Somma, v2"
Prendere il valore di a
Prendere il valore di b
SE (b = 0) ANDARE a 7
Incrementare a di 1
Decrementare b di 1
SE (b > 0) ANDARE a 4
risultato := a
```

Anche questo procedimento non è scritto correttamente dato l'uso di `ANDARE`.

<!-- markdownlint-disable MD046-->

!!! question "Cosa succederebbe se \(b < 0\)?"

    La procedura non restituirebbe alcun risultato.

<!-- markdownlint-enable MD046-->

Ogni vincolo specificato nei dati va sempre controllato e non va mai dato per
scontato.

È necessario scrivere una procedura che non contenga alcun salto arbitrario,
tenendo sempre conto del fatto che le operazioni vengono eseguite dall'alto
verso il basso. Per effettuare dei salti, questi **devono** essere controllati
da delle condizioni specifiche che vedremo in seguito.

Questa soluzione è, per ora, accettabile. Una volta visto come effettuare dei
salti in maniera controllata, non lo sarà più.

## Esercizio 2 – Conversione da binario a decimale

Dato un numero in base binaria \(a_{2}\), convertire lo stesso in base decimale
\(a_{10}\). Dunque:

```txt title="Conversione, v1"
Prendere la prima cifra di a2
Moltiplicare questa per 2 elevato alla posizione della cifra
```

Non è possibile scrivere `ANDARE a 1`, tantomeno di prendere la penultima cifra
poiché la lunghezza del numero non è nota.

È necessario utilizzare un contatore il cui valore venga incrementato di uno
dopo ogni iterazione. Poiché non conosciamo la lunghezza del numero, è
necessario esplicitare quest'ultima tramite altri mezzi, dunque:

```txt title="Conversione, v2"
p := 0
Prendere la cifra di a2 in posizione p
Moltiplicare questa per 2^p
Incrementare il valore di p di 1
ANDARE a 2
```

Nonostante l'utilizzo del contatore `p`, questa soluzione non è funzionale. Come
è possibile capire quando fermarsi? Ovviamente quando terminano le cifre, ma
come lo si può determinare? Bisogna inserire un controllo.

```txt title="Conversione, v3"
p := 0
Prendere la cifra di a2 in posizione p
Moltiplicare questa per 2^p
Incrementare il valore di p di 1
SE (p < C )ANDARE a 2
```

Dove \(C\) indica la lunghezza di \(a_2\).

Questa procedura rende l'idea di come risolvere il problema, ma non è ancora
corretta poiché bisogna sommare le cifre ottenute al risultato finale.

```txt title="Conversione, v4"
p := 0
Prendere la cifra di a2 in posizione p
Moltiplicare questa per 2^p
Sommare questo valore al risultato
Incrementare il valore di p di 1
SE (p < C) ANDARE a 2
```

Sono spesso necessarie delle informazioni che il problema non fornisce e
spetta a chi trova la soluzione individuarle. Ad esempio, se sono presenti
delle sequenze di simboli e/o di numeri, è necessario conoscere la lunghezza
degli stessi, anche se la traccia non lo esplicita.
